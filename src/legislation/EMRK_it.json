[
    {
        "book": "EMRK",
        "title": "CEDU, Obbligo di rispettare i diritti dell’uomo",
        "citation": "Art. 1 CEDU",
        "content": "Le Alte Parti Contraenti riconoscono ad ogni persona soggetta alla loro giurisdizione i diritti e le libertà definiti al titolo primo della presente Convenzione.",
        "url": "https://www.fedlex.admin.ch/eli/cc/1974/2151_2151_2151/it#art_1"
    },
    {
        "book": "EMRK",
        "title": "CEDU, Titolo I: Diritti e libertà, Diritto alla vita",
        "citation": "Art. 2 CEDU",
        "content": "1.  Il diritto alla vita di ogni persona è protetto dalla legge. Nessuno può essere intenzionalmente privato della vita, salvo che in esecuzione di una sentenza capitale pronunciata da un tribunale, nei casi in cui il delitto sia punito dalla legge con tale pena.2.  La morte non è considerata inflitta in violazione di questo articolo quando derivasse da un ricorso alla forza reso assolutamente necessario:\na) per assicurare la difesa di qualsiasi persona dalla violenza illegale;\nb) per effettuare un regolare arresto o per impedire l’evasione di una persona legalmente detenuta;\nc) per reprimere, in modo conforme alla legge, una sommossa o una insurrezione.",
        "url": "https://www.fedlex.admin.ch/eli/cc/1974/2151_2151_2151/it#art_2"
    },
    {
        "book": "EMRK",
        "title": "CEDU, Titolo I: Diritti e libertà, Divieto di tortura",
        "citation": "Art. 3 CEDU",
        "content": "Nessuno può essere sottoposto a tortura né a pene o trattamento inumani o degradanti.",
        "url": "https://www.fedlex.admin.ch/eli/cc/1974/2151_2151_2151/it#art_3"
    },
    {
        "book": "EMRK",
        "title": "CEDU, Titolo I: Diritti e libertà, Divieto di schiavitù e lavori forzati",
        "citation": "Art. 4 CEDU",
        "content": "1.  Nessuno può essere tenuto in condizione di schiavitù o di servitù.2.  Nessuno può essere costretto a compiere un lavoro forzato o obbligatorio.3.  Non è considerato «lavoro forzato o obbligatorio» nel senso di questo articolo:\na) ogni lavoro normalmente richiesto ad una persona detenuta alle condizioni previste dall’articolo 5 della presente Convenzione o nel periodo di libertà condizionata;\nb) ogni servizio di carattere militare o, nel caso di obiettori di coscienza nei paesi nei quali l’obiezione di coscienza è riconosciuta legittima, un altro servizio sostitutivo di quello militare obbligatorio;\nc) ogni servizio richiesto in caso di crisi o di calamità che minacciano la vita o il benessere della comunità;\nd) ogni lavoro o servizio che faccia parte dei normali doveri civici.",
        "url": "https://www.fedlex.admin.ch/eli/cc/1974/2151_2151_2151/it#art_4"
    },
    {
        "book": "EMRK",
        "title": "CEDU, Titolo I: Diritti e libertà, Diritto alla libertà e alla sicurezza",
        "citation": "Art. 5 CEDU",
        "content": "1.  Ogni persona ha diritto alla libertà e alla sicurezza. Nessuno può essere privato della libertà salvo che nei casi seguenti e nei modi previsti dalla legge:\na) se è detenuto regolarmente in seguito a condanna da parte di un tribunale competente;\nb) se è in regolare stato di arresto o di detenzione per violazione di un provvedimento legittimamente adottato da un tribunale ovvero per garantire l’esecuzione di un obbligo imposto dalla legge;\nc) se è stato arrestato o detenuto per essere tradotto dinanzi all’autorità giudiziaria competente quando vi sono ragioni plausibili per sospettare che egli abbia commesso un reato o ci sono motivi fondati per ritenere necessario di impedirgli di commettere un reato o di fuggire dopo averlo commesso;\nd) se si tratta della detenzione regolare di un minore, decisa per sorvegliare la sua educazione, o di sua legale detenzione al fine di tradurlo dinanzi all’autorità competente;\ne) se si tratta della detenzione regolare di una persona per prevenire la propagazione di una malattia contagiosa, di un alienato, di un alcoolizzato, di un tossicomane o di un vagabondo;\nf) se si tratta dell’arresto o della detenzione regolari di una persona per impedirle di penetrare irregolarmente nel territorio, o contro la quale è in corso un procedimento d’espulsione o d’estradizione.2.  Ogni persona che venga arrestata deve essere informata al più presto e in una lingua a lei comprensibile dei motivi dell’arresto e di ogni accusa elevata a suo carico.3.  Ogni persona arrestata o detenuta nelle condizioni previste dal paragrafo 1 c) del presente articolo, deve essere tradotta al più presto dinanzi a un giudice o a un altro magistrato autorizzato dalla legge ad esercitare funzioni giudiziarie e ha diritto di essere giudicata entro un termine ragionevole o di essere posta in libertà durante l’istruttoria. La scarcerazione può essere subordinata ad una garanzia che assicuri la comparizione della persona all’udienza.4.  Ogni persona privata della libertà mediante arresto o detenzione ha diritto di indirizzare un ricorso ad un tribunale affinché esso decida, entro brevi termini, sulla legalità della sua detenzione e ne ordini la scarcerazione se la detenzione è illegale.5.  Ogni persona vittima di arresto o di detenzione in violazione a una delle disposizioni di questo articolo ha diritto ad una riparazione.",
        "url": "https://www.fedlex.admin.ch/eli/cc/1974/2151_2151_2151/it#art_5"
    },
    {
        "book": "EMRK",
        "title": "CEDU, Titolo I: Diritti e libertà, Diritto ad un processo equo",
        "citation": "Art. 6 CEDU",
        "content": "1.  Ogni persona ha diritto ad un’equa e pubblica udienza entro un termine ragionevole, davanti a un tribunale indipendente e imparziale costituito per legge, al fine della determinazione sia dei suoi diritti e dei suoi doveri di carattere civile, sia della fondatezza di ogni accusa penale che gli venga rivolta. La sentenza deve essere resa pubblicamente, ma l’accesso alla sala d’udienza può essere vietato alla stampa e al pubblico durante tutto o una parte del processo nell’interesse della morale, dell’ordine pubblico o della sicurezza nazionale in una società democratica, quando lo esigono gli interessi dei minori o la tutela della vita privata delle parti nel processo, nella misura giudicata strettamente necessaria dal tribunale quando, in speciali circostanze, la pubblicità potrebbe pregiudicare gli interessi della giustizia.2.  Ogni persona accusata di un reato è presunta innocente sino a quando la sua colpevolezza non sia stata legalmente accertata.3.  Ogni accusato ha segnatamente diritto a:\na) essere informato, nel più breve tempo possibile, in una lingua a lui comprensibile e in un modo dettagliato, della natura e dei motivi dell’accusa elevata a suo carico;\nb) disporre del tempo e delle facilitazioni necessarie per preparare la sua difesa;\nc) difendersi da sé o avere l’assistenza di un difensore di propria scelta e, se non ha i mezzi per ricompensare un difensore, poter essere assistito gratuitamente da un avvocato d’ufficio quando lo esigano gli interessi della giustizia;\nd) interrogare o far interrogare i testimoni a carico ed ottenere la convocazione e l’interrogazione dei testimoni a discarico nelle stesse condizioni dei testimoni a carico;\ne) farsi assistere gratuitamente da un interprete se non comprende o non parla la lingua impiegata nell’udienza.",
        "url": "https://www.fedlex.admin.ch/eli/cc/1974/2151_2151_2151/it#art_6"
    },
    {
        "book": "EMRK",
        "title": "CEDU, Titolo I: Diritti e libertà, Nessuna pena senza legge",
        "citation": "Art. 7 CEDU",
        "content": "1.  Nessuno può essere condannato per un’azione o una omissione che al momento in cui fu commessa non costituisse reato secondo il diritto interno o secondo il diritto internazionale. Non può del pari essere inflitta alcuna pena superiore a quella che era applicabile al momento in cui il reato è stato commesso.2.  Il presente articolo non ostacolerà il rinvio a giudizio e la condanna di una persona colpevole d’una azione o d’una omissione che, al momento in cui fu commessa, era criminale secondo i principi generali di diritto riconosciuti dalle nazioni civili.",
        "url": "https://www.fedlex.admin.ch/eli/cc/1974/2151_2151_2151/it#art_7"
    },
    {
        "book": "EMRK",
        "title": "CEDU, Titolo I: Diritti e libertà, Diritto al rispetto della vita privata e familiare",
        "citation": "Art. 8 CEDU",
        "content": "1.  Ogni persona ha diritto al rispetto della sua vita privata e familiare, del suo domicilio e della sua corrispondenza.2.  Non può esservi ingerenza della pubblica autorità nell’esercizio di tale diritto se non in quanto tale ingerenza sia prevista dalla legge e in quanto costituisca una misura che, in una società democratica, è necessaria per la sicurezza nazionale, l’ordine pubblico, il benessere economico del paese, la prevenzione dei reati, la protezione della salute o della morale, o la protezione dei diritti e delle libertà altrui.",
        "url": "https://www.fedlex.admin.ch/eli/cc/1974/2151_2151_2151/it#art_8"
    },
    {
        "book": "EMRK",
        "title": "CEDU, Titolo I: Diritti e libertà, Libertà di pensiero, di coscienza e di religione",
        "citation": "Art. 9 CEDU",
        "content": "1.  Ogni persona ha diritto alla libertà di pensiero, di coscienza e di religione; tale diritto include la libertà di cambiare di religione o di credo e la libertà di manifestare la propria religione o credo individualmente o collettivamente, sia in pubblico che in privato, mediante il culto, l’insegnamento, le pratiche e l’osservanza dei riti.2.  La libertà di manifestare la propria religione o il proprio credo può essere oggetto di quelle sole restrizioni che, stabilite per legge, costituiscono misure necessarie in una società democratica, per la protezione dell’ordine pubblico, della salute o della morale pubblica, o per la protezione dei diritti e della libertà altrui.",
        "url": "https://www.fedlex.admin.ch/eli/cc/1974/2151_2151_2151/it#art_9"
    },
    {
        "book": "EMRK",
        "title": "CEDU, Titolo I: Diritti e libertà, Libertà di espressione",
        "citation": "Art. 10 CEDU",
        "content": "1.  Ogni persona ha diritto alla libertà d’espressione. Tale diritto include la libertà d’opinione e la libertà di ricevere o di comunicare informazioni o idee senza ingerenza alcuna da parte delle autorità pubbliche e senza considerazione di frontiera. Il presente articolo noti impedisce che gli Stati sottopongano a un regime di autorizzazione le imprese di radiodiffusione, di cinema o di televisione.2.  L’esercizio di queste libertà, comportando doveri e responsabilità, può essere sottoposto a determinate formalità, condizioni, restrizioni o sanzioni previste dalla legge e costituenti misure necessarie in una società democratica, per la sicurezza nazionale, l’integrità territoriale o l’ordine pubblico, la prevenzione dei reati, la protezione della salute e della morale, la protezione della reputazione o dei diritti altrui, o per impedire la divulgazione di informazioni confidenziali o per garantire l’autorità e la imparzialità del potere giudiziario.",
        "url": "https://www.fedlex.admin.ch/eli/cc/1974/2151_2151_2151/it#art_10"
    },
    {
        "book": "EMRK",
        "title": "CEDU, Titolo I: Diritti e libertà, Libertà di riunione ed associazione",
        "citation": "Art. 11 CEDU",
        "content": "1.  Ogni persona ha diritto alla libertà di riunione pacifica e alla libertà d’associazione, ivi compreso il diritto di partecipare alla costituzione di sindacati e di aderire ad essi per la difesa dei propri interessi.2.  L’esercizio di questi diritti non può costituire oggetto di altre restrizioni oltre quelle che, stabilite per legge, costituiscono misure necessarie, in una società democratica, per la sicurezza nazionale, l’ordine pubblico, la prevenzione dei reati, la protezione della salute e della morale o per la protezione dei diritti e delle libertà altrui. Il presente articolo non vieta che restrizioni legittime siano imposte all’esercizio di questi diritti da parte dei membri delle forze armate, della polizia o dell’amministrazione dello Stato.",
        "url": "https://www.fedlex.admin.ch/eli/cc/1974/2151_2151_2151/it#art_11"
    },
    {
        "book": "EMRK",
        "title": "CEDU, Titolo I: Diritti e libertà, Diritto al matrimonio",
        "citation": "Art. 12 CEDU",
        "content": "Uomini e donne in età adatta hanno diritto di sposarsi e di fondare una famiglia secondo le leggi nazionali regolanti l’esercizio di tale diritto.",
        "url": "https://www.fedlex.admin.ch/eli/cc/1974/2151_2151_2151/it#art_12"
    },
    {
        "book": "EMRK",
        "title": "CEDU, Titolo I: Diritti e libertà, Diritto ad un ricorso effettivo",
        "citation": "Art. 13 CEDU",
        "content": "Ogni persona i cui diritti e le cui libertà riconosciuti nella presente Convenzione siano stati violati, ha diritto a un ricorso effettivo davanti a un’istanza nazionale, anche quando la violazione sia stata commessa da persone agenti nell’esercizio delle loro funzioni ufficiali.",
        "url": "https://www.fedlex.admin.ch/eli/cc/1974/2151_2151_2151/it#art_13"
    },
    {
        "book": "EMRK",
        "title": "CEDU, Titolo I: Diritti e libertà, Divieto di discriminazione",
        "citation": "Art. 14 CEDU",
        "content": "Il godimento dei diritti e delle libertà riconosciuti nella presente Convenzione deve essere assicurato, senza distinzione di alcuna specie, come di sesso, di razza, di colore, di lingua, di religione, di opinione politica o di altro genere, di origine nazionale o sociale, di appartenenza a una minoranza nazionale di ricchezza, di nascita o di altra condizione.",
        "url": "https://www.fedlex.admin.ch/eli/cc/1974/2151_2151_2151/it#art_14"
    },
    {
        "book": "EMRK",
        "title": "CEDU, Titolo I: Diritti e libertà, Deroga in caso di emergenze",
        "citation": "Art. 15 CEDU",
        "content": "1.  In caso di guerra o di altro pericolo pubblico che minacci la vita della nazione, ogni Alta Parte Contraente può prendere delle misure in deroga alle obbligazioni previste nella presente Convenzione nella stretta misura in cui la situazione lo esiga e a condizione che tali misure non siano in contraddizione con le altre obbligazioni derivanti dal diritto internazionale.2.  La disposizione precedente non autorizza alcuna deroga all’articolo 2 salvo che per il caso di decesso risultante da legittimi atti di guerra, e agli articoli 3, 4 (paragrafo 1) e 7.3.  Ogni Alta Parte Contraente che eserciti tale diritto di deroga tiene pienamente informato il Segretario Generale del Consiglio d’Europa delle misure prese e dei motivi che le hanno ispirate. Essa deve parimenti informare il Segretario Generale del Consiglio d’Europa della data in cui queste misure hanno cessato d’esser in vigore e le disposizioni della Convenzione riacquistano piena applicazione.",
        "url": "https://www.fedlex.admin.ch/eli/cc/1974/2151_2151_2151/it#art_15"
    },
    {
        "book": "EMRK",
        "title": "CEDU, Titolo I: Diritti e libertà, Restrizione all’attività politica degli stranieri",
        "citation": "Art. 16 CEDU",
        "content": "Nessuna delle disposizioni degli articoli 10, 11 e 14 può essere considerata come vietante alle Alte Parti Contraenti di porre limitazioni all’attività politica degli stranieri.",
        "url": "https://www.fedlex.admin.ch/eli/cc/1974/2151_2151_2151/it#art_16"
    },
    {
        "book": "EMRK",
        "title": "CEDU, Titolo I: Diritti e libertà, Divieto dell’abuso di diritto",
        "citation": "Art. 17 CEDU",
        "content": "Nessuna disposizione della presente Convenzione può essere interpretata come implicante il diritto per uno Stato, gruppo o individuo di esercitare una attività o compiere un atto mirante alla distruzione dei diritti o delle libertà riconosciuti nella presente Convenzione o porre a questi diritti e a queste libertà limitazioni maggiori di quelle previste in detta Convenzione.",
        "url": "https://www.fedlex.admin.ch/eli/cc/1974/2151_2151_2151/it#art_17"
    },
    {
        "book": "EMRK",
        "title": "CEDU, Titolo I: Diritti e libertà, Limitazioni dell’uso di restrizioni ai diritti",
        "citation": "Art. 18 CEDU",
        "content": "Le limitazioni che, in base alla presente Convenzione, sono poste a detti diritti e libertà non possono essere applicate che per lo scopo per il quale sono state previste.",
        "url": "https://www.fedlex.admin.ch/eli/cc/1974/2151_2151_2151/it#art_18"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Istituzione della Corte",
        "citation": "Art. 19 CEDU",
        "content": "Al fine di assicurare il rispetto degli impegni derivanti dalla Convenzione e dai suoi Protocolli alle Alte Parti contraenti, viene istituita una Corte europea dei diritti dell’uomo, dappresso denominata «la Corte». Essa opera in modo permanente.",
        "url": "https://www.fedlex.admin.ch/eli/cc/1974/2151_2151_2151/it#art_19"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Numero dei giudici",
        "citation": "Art. 20 CEDU",
        "content": "La Corte si compone di un numero di giudici eguale a quello delle Alte Parti contraenti.",
        "url": "https://www.fedlex.admin.ch/eli/cc/1974/2151_2151_2151/it#art_20"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Condizioni per l’esercizio delle funzioni",
        "citation": "Art. 21 CEDU",
        "content": "1.  I giudici devono godere della più alta considerazione morale e possedere i requisiti richiesti per l’esercizio delle più alte funzioni giudiziarie o essere giuristi di riconosciuta competenza.2.  I candidati devono avere meno di 65 anni di età alla data in cui la lista di tre candidati deve pervenire all’Assemblea parlamentare in virtù dell’articolo 22.3.  I giudici siedono in Corte a titolo individuale.4.  Durante il loro mandato, i giudici non possono svolgere alcuna attività incompatibile con le esigenze di autonomia, di imparzialità o di disponibilità richieste per un’attività esercitata a tempo pieno; tutte le controversie derivanti dall’applicazione del presente paragrafo vengono decise dalla Corte.",
        "url": "https://www.fedlex.admin.ch/eli/cc/1974/2151_2151_2151/it#art_21"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Elezione dei giudici",
        "citation": "Art. 22 CEDU",
        "content": "1.  I giudici vengono eletti dall’Assemblea parlamentare per ciascuna Alta Parte contraente, a maggioranza dei voti espressi, su una lista di tre candidati presentata dall’Alta Parte contraente.",
        "url": "https://www.fedlex.admin.ch/eli/cc/1974/2151_2151_2151/it#art_22"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Durata del mandato e revoca",
        "citation": "Art. 23 CEDU",
        "content": "1.  I giudici vengono eletti per un periodo di nove anni. Essi non sono rieleggibili.2.  I giudici restano in carica sino alla loro sostituzione. Gli stessi continuano tuttavia ad occuparsi delle cause di cui sono già investiti.3.  Nessun giudice può essere revocato dall’incarico se non quando gli altri giudici decidono, a maggioranza dei due terzi, che lo stesso non soddisfa più le condizioni richieste.",
        "url": "https://www.fedlex.admin.ch/eli/cc/1974/2151_2151_2151/it#art_23"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Cancelleria e relatori",
        "citation": "Art. 24 CEDU",
        "content": "1.  La Corte dispone di una cancelleria le cui funzioni e organizzazione sono stabilite dal regolamento della Corte.2.  Quando siede nella composizione di giudice unico, la Corte è assistita da relatori che svolgono le loro funzioni sotto la supervisione del presidente della Corte. Essi fanno parte della cancelleria della Corte.",
        "url": "https://www.fedlex.admin.ch/eli/cc/1974/2151_2151_2151/it#art_24"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Assemblea plenaria della Corte",
        "citation": "Art. 25 CEDU",
        "content": "La Corte riunita in Assemblea plenaria:\na) elegge, per una durata di tre anni, il suo presidente ed uno o due vice-presidenti: possono essere rieletti;\nb) istituisce le sezioni per un periodo di tempo determinato;\nc) elegge i presidenti delle sezioni della Corte; questi possono essere rieletti;\nd) adotta il regolamento della Corte;\ne) elegge il cancelliere e uno o più vice-cancellieri;\nf) presenta l’istanza di cui al paragrafo 2 dell’articolo 26.",
        "url": "https://www.fedlex.admin.ch/eli/cc/1974/2151_2151_2151/it#art_25"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Giudice unico, comitati, sezioni e sezione allargata",
        "citation": "Art. 26 CEDU",
        "content": "1.  Per l’esame dei casi ad essa rimessi, la Corte siede nella composizione di giudice unico, in comitati composti da tre giudici, in sezioni composte da sette giudici e in una sezione allargata composta da diciassette giudici. Le sezioni della Corte istituiscono i comitati per un periodo di tempo determinato.2.  Su istanza dell’Assemblea plenaria della Corte, il Comitato dei Ministri può, mediante decisione unanime e per un periodo determinato, ridurre a cinque il numero dei giudici delle sezioni.3.  Un giudice che siede in qualità di giudice unico non esamina alcun ricorso presentato contro l’Alta Parte contraente a titolo della quale tale giudice è stato eletto.4.  Il giudice eletto a titolo di un’Alta Parte contraente parte alla procedura è membro di diritto della sezione e della sezione allargata. In caso di assenza di detto giudice o se è impossibilitato a sedere, siede in qualità di giudice una persona scelta dal presidente della Corte tra quelle figuranti su una lista previamente presentata da tale Parte.5.  Fanno parte della sezione allargata anche il presidente della Corte, i vice-presidenti, i presidenti delle sezioni ed altri giudici designati conformemente al regolamento della Corte. Quando una causa è deferita alla sezione allargata in virtù dell’articolo 43, non può sedere nessun giudice della sezione che ha emesso il giudizio, ad eccezione del presidente della sezione e del giudice che abbia partecipato al giudizio a titolo dell’Alta Parte interessata.",
        "url": "https://www.fedlex.admin.ch/eli/cc/1974/2151_2151_2151/it#art_26"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Competenza dei giudici unici",
        "citation": "Art. 27 CEDU",
        "content": "1.  Un giudice unico può dichiarare irricevibile o cancellare dal ruolo un ricorso individuale presentato in virtù dell’articolo 34 nei casi in cui tale decisione può essere presa senza ulteriore esame.2.  La decisione è definitiva.3.  Se non dichiara irricevibile o non cancella dal ruolo un ricorso, il giudice unico lo trasmette a un comitato o a una sezione per ulteriore esame.",
        "url": "https://www.fedlex.admin.ch/eli/cc/1974/2151_2151_2151/it#art_27"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Competenza dei comitati",
        "citation": "Art. 28 CEDU",
        "content": "1.  Un comitato investito di un ricorso individuale presentato in virtù dell’articolo 34 può, con voto unanime: \na) dichiararlo irricevibile o cancellarlo dal ruolo nei casi in cui tale decisione può essere presa senza ulteriore esame; o\nb) dichiararlo ricevibile e pronunciare nel contempo una sentenza sul merito, se la questione relativa all’interpretazione o all’applicazione della Convenzione o dei suoi Protocolli all’origine della causa è oggetto di una giurisprudenza consolidata della Corte. 2.  Le decisioni e le sentenze di cui al paragrafo 1 sono definitive.3.  Se il giudice eletto a titolo dell’Alta Parte contraente parte alla procedura non è membro del comitato, quest’ultimo può, in qualsiasi momento della procedura, invitarlo a sedere al posto di uno dei suoi membri, tenendo conto di tutti i fattori pertinenti, compresa l’eventualità che tale Parte abbia contestato l’applicazione della procedura di cui al paragrafo 1.b.",
        "url": "https://www.fedlex.admin.ch/eli/cc/1974/2151_2151_2151/it#art_28"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Decisioni delle sezioni sulla ricevibilità e il merito",
        "citation": "Art. 29 CEDU",
        "content": "1.  Se non viene presa alcuna decisione in virtù degli articoli 27 e 28 e non viene emessa alcuna sentenza in virtù dell’articolo 28, una sezione si pronuncia sulla ricevibilità e sul merito dei ricorsi individuali presentati in virtù dell’articolo 34. La decisione sulla ricevibilità può essere adottata separatamente.",
        "url": "https://www.fedlex.admin.ch/eli/cc/1974/2151_2151_2151/it#art_29"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Decisioni delle sezioni sulla ricevibilità e il merito",
        "citation": "Art. 29 CEDU",
        "content": "2.  Una sezione si pronuncia sulla ricevibilità ed il merito dei ricorsi interstatali presentati in virtù dell’articolo 33. Salvo decisione contraria della Corte per casi eccezionali, la decisione sulla ricevibilità viene adottata separatamente.",
        "url": "https://www.fedlex.admin.ch/eli/cc/1974/2151_2151_2151/it#art_29"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Trasferimento di competenza alla sezione allargata",
        "citation": "Art. 30 CEDU",
        "content": "Se la causa pendente innanzi ad una sezione solleva una questione grave relativa all’interpretazione della Convenzione o dei suoi Protocolli, o se la soluzione di una questione può portare ad una contraddizione rispetto ad una sentenza precedentemente emessa dalla Corte, la sezione in qualsiasi momento precedente all’emissione della sua sentenza può trasferire la competenza alla sezione allargata ... .",
        "url": "https://www.fedlex.admin.ch/eli/cc/1974/2151_2151_2151/it#art_30"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Poteri della sezione allargata",
        "citation": "Art. 31 CEDU",
        "content": "La sezione allargata:\na) si pronuncia sui ricorsi presentati in virtù dell’articolo 33 o dell’articolo 34 allorquando la causa le è stata deferita da una sezione in virtù dell’articolo 30 o quando la causa le è stata rimessa in virtù dell’articolo 43;\nb) si pronuncia sulle questioni per le quali il Comitato dei Ministri ha adito la Corte in virtù dell’articolo 46, paragrafo 4; e\nc) esamina le richieste di parere presentate in virtù dell’articolo 47.",
        "url": "https://www.fedlex.admin.ch/eli/cc/1974/2151_2151_2151/it#art_31"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Competenza della Corte",
        "citation": "Art. 32 CEDU",
        "content": "1.  La competenza della Corte si estende a tutte le questioni riguardanti l’interpretazione e l’applicazione della Convenzione e dei suoi Protocolli che le verranno sottoposte nei termini previsti dagli articoli 33, 34, 46 e 47.2.  In caso di contestazione sulla competenza della Corte, la decisione sul punto spetta alla Corte.",
        "url": "https://www.fedlex.admin.ch/eli/cc/1974/2151_2151_2151/it#art_32"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Cause interstatali",
        "citation": "Art. 33 CEDU",
        "content": "Ciascuna Alta Parte contraente può adire la Corte in ordine ad ogni presunta violazione delle disposizioni della Convenzione e dei suoi Protocolli da parte di un’altra Alta Parte contraente.",
        "url": "https://www.fedlex.admin.ch/eli/cc/1974/2151_2151_2151/it#art_33"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Ricorsi individuali",
        "citation": "Art. 34 CEDU",
        "content": "La Corte può essere adita per ricorsi presentati da ogni persona fisica, ogni organizzazione non governativa o gruppo di individui che pretenda di essere vittima di una violazione da parte di una delle Alte Parti contraenti dei diritti riconosciuti dalla Convenzione o dai suoi Protocolli. Le Alte Parti contraenti si impegnano a non impedire in alcun modo l’esercizio effettivo di questo diritto.",
        "url": "https://www.fedlex.admin.ch/eli/cc/1974/2151_2151_2151/it#art_34"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Criteri di ricevibilità",
        "citation": "Art. 35 CEDU",
        "content": "1.  Una questione può essere rimessa alla Corte solo dopo l’esaurimento di tutte le vie di ricorso interne, qual è inteso secondo i principi di diritto internazionale generalmente riconosciuti, ed entro un periodo di quattro mesi dalla data della decisione interna definitiva.2.  La Corte non prende in considerazione alcun ricorso individuale presentato in virtù dell’articolo 34 quando:\na) è anonimo, o\nb) è sostanzialmente uguale ad un ricorso precedentemente esaminato dalla Corte o è già stato sottoposto ad un’altra istanza internazionale di inchiesta o di composizione e non contiene fatti nuovi.3.  La Corte dichiara irricevibile ogni ricorso individuale presentato in virtù dell’articolo 34 qualora:\na) lo ritenga incompatibile con le disposizioni della Convenzione o dei suoi Protocolli, o manifestamente infondato o abusivo; o \nb) il ricorrente non abbia subito alcun pregiudizio significativo, a meno che il rispetto dei diritti dell’uomo garantiti dalla Convenzione e dai suoi Protocolli non esiga l’esame del merito del ricorso ....4.  La Corte respinge tutti i ricorsi irricevibili ai sensi del presente articolo. Può procedere in tal senso in ogni fase della procedura.",
        "url": "https://www.fedlex.admin.ch/eli/cc/1974/2151_2151_2151/it#art_35"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Intervento di terzi",
        "citation": "Art. 36 CEDU",
        "content": "1.  Per tutte le cause rimesse ad una sezione o alla sezione allargata, un’Alta Parte contraente il cui cittadino sia un ricorrente ha il diritto di presentare osservazioni scritte e di prendere parte alle udienze.2.  Nell’interesse di una buona amministrazione della giustizia, il presidente della Corte può invitare un’Alta Parte contraente che non è parte o ogni altra persona interessata che non sia il ricorrente a presentare osservazioni scritte o a prendere parte alle udienze.",
        "url": "https://www.fedlex.admin.ch/eli/cc/1974/2151_2151_2151/it#art_36"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Intervento di terzi",
        "citation": "Art. 36 CEDU",
        "content": "3. Per tutte le cause rimesse ad una sezione o alla sezione allargata, il Commissario per i Diritti dell’Uomo del Consiglio d’Europa può presentare osservazioni scritte e prendere parte alle udienze.",
        "url": "https://www.fedlex.admin.ch/eli/cc/1974/2151_2151_2151/it#art_36"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Cancellazione dei ricorsi dal ruolo",
        "citation": "Art. 37 CEDU",
        "content": "1.  In qualsiasi momento della procedura, la Corte può decidere di cancellare un ricorso dal ruolo qualora le circostanze portino alla conclusione che:\na) il ricorrente non intenda più mantenerlo; o\nb) la controversia sia stata risolta; o\nc) per ogni altra ragione accertata dalla Corte, non sia più giustificato continuare l’esame del ricorso.La Corte continua tuttavia ad esaminare il ricorso se il rispetto dei diritti dell’uomo garantiti dalla Convenzione e dai suoi Protocolli lo richiede.2.  La Corte può decidere di reiscrivere un ricorso nel ruolo allorquando ritenga che le circostanze lo giustifichino.",
        "url": "https://www.fedlex.admin.ch/eli/cc/1974/2151_2151_2151/it#art_37"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Esame della causa",
        "citation": "Art. 38 CEDU",
        "content": "La Corte esamina la causa con i rappresentanti delle parti e, nel caso in cui sia necessario, procede a un’indagine, per la cui conduzione efficace le Alte Parti contraenti interessate forniranno tutte le agevolazioni necessarie.",
        "url": "https://www.fedlex.admin.ch/eli/cc/1974/2151_2151_2151/it#art_38"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Composizione amichevole",
        "citation": "Art. 39 CEDU",
        "content": "1.  In qualsiasi momento della procedura, la Corte può mettersi a disposizione delle parti interessate al fine di giungere ad una composizione amichevole della causa che si ispiri al rispetto dei diritti dell’uomo riconosciuti dalla Convenzione e dai suoi Protocolli.2.  La procedura ai sensi del paragrafo 1 è riservata.3.  In caso di composizione amichevole, la Corte cancella la causa dal ruolo mediante una decisione che si limita a una breve esposizione dei fatti e della soluzione adottata.4.  Tale decisione è trasmessa al Comitato dei Ministri, che controlla l’esecuzione dei termini della composizione amichevole previsti dalla decisione.",
        "url": "https://www.fedlex.admin.ch/eli/cc/1974/2151_2151_2151/it#art_39"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Udienze pubbliche ed accesso ai documenti",
        "citation": "Art. 40 CEDU",
        "content": "1.  Le udienze sono pubbliche, a meno che la Corte non decida diversamente in circostanze eccezionali.2.  I documenti depositati in archivio sono accessibili al pubblico a meno che il presidente della Corte non decida diversamente.",
        "url": "https://www.fedlex.admin.ch/eli/cc/1974/2151_2151_2151/it#art_40"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Equa soddisfazione",
        "citation": "Art. 41 CEDU",
        "content": "Se la Corte dichiara che vi è stata una violazione della Convenzione o dei suoi Protocolli e se il diritto interno dell’Alta Parte contraente interessata non permette che una parziale riparazione della violazione, la Corte, se necessario, accorda alla parte lesa un’equa soddisfazione.",
        "url": "https://www.fedlex.admin.ch/eli/cc/1974/2151_2151_2151/it#art_41"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Sentenze delle sezioni",
        "citation": "Art. 42 CEDU",
        "content": "Le sentenze delle sezioni divengono definitive conformemente alle disposizioni dell’articolo 44 paragrafo 2.",
        "url": "https://www.fedlex.admin.ch/eli/cc/1974/2151_2151_2151/it#art_42"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Rinvio alla sezione allargata",
        "citation": "Art. 43 CEDU",
        "content": "1.  Entro il termine di tre mesi dalla data in cui la sezione ha pronunciato la sentenza, le parti possono, in casi eccezionali, chiedere il deferimento della causa alla sezione allargata.2.  Un collegio di cinque giudici della sezione allargata accoglie la richiesta se il caso solleva una questione grave relativa all’interpretazione o all’applicazione della Convenzione o dei suoi Protocolli, o una questione grave di carattere generale.3.  Se il collegio accoglie la richiesta, la sezione allargata si pronuncia sulla causa con sentenza.",
        "url": "https://www.fedlex.admin.ch/eli/cc/1974/2151_2151_2151/it#art_43"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Sentenze definitive",
        "citation": "Art. 44 CEDU",
        "content": "1.  La sentenza della sezione allargata è definitiva.2.  La sentenza di una sezione diviene definitiva:\na) quando le parti dichiarano di non voler deferire la causa alla sezione allargata; o\nb) tre mesi dopo la data della sentenza, se non è richiesto il deferimento della causa alla sezione allargata; o\nc) quando il collegio della sezione allargata respinge la richiesta di rinvio formulata in applicazione dell’articolo 43.3.  La sentenza definitiva viene pubblicata.",
        "url": "https://www.fedlex.admin.ch/eli/cc/1974/2151_2151_2151/it#art_44"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Motivazione delle sentenze e delle decisioni",
        "citation": "Art. 45 CEDU",
        "content": "1.  Le sentenze, nonché le decisioni che dichiarano i ricorsi ricevibili o irricevibili, sono motivate.2.  Se una sentenza non esprime, nella sua totalità o in parte, l’opinione unanime dei giudici, ogni giudice ha il diritto di allegare la sua opinione separata.",
        "url": "https://www.fedlex.admin.ch/eli/cc/1974/2151_2151_2151/it#art_45"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Forza vincolante ed esecuzione delle sentenze",
        "citation": "Art. 46 CEDU",
        "content": "1.  Le Alte Parti contraenti si impegnano a conformarsi alla sentenza definitiva della Corte per le controversie di cui sono parti.2.  La sentenza definitiva della Corte viene trasmessa al Comitato dei Ministri che ne controlla l’esecuzione.3.  Se il Comitato dei Ministri ritiene che il controllo dell’esecuzione di una sentenza definitiva sia ostacolato da una difficoltà d’interpretazione di tale sentenza, può adire la Corte affinché essa si pronunci su tale questione d’interpretazione. La decisione di adire la Corte è presa a maggioranza dei due terzi dei rappresentanti aventi diritto a sedere nel Comitato.4.  Se il Comitato dei Ministri ritiene che un’Alta Parte contraente rifiuti di conformarsi a una sentenza definitiva in una controversia di cui è parte, può, dopo aver ammonito detta Parte, deferire alla Corte, con decisione presa a maggioranza dei due terzi dei rappresentanti aventi diritto di sedere nel Comitato, la questione del rispetto da parte di tale Stato membro dell’obbligo di cui al paragrafo 1.5.  Se la Corte accerta una violazione del paragrafo 1, rinvia la causa al Comitato dei Ministri affinché esamini le misure da adottare. Se la Corte accerta che non vi è stata una violazione del paragrafo 1, rinvia la causa al Comitato dei Ministri, il quale dichiara concluso il suo esame.",
        "url": "https://www.fedlex.admin.ch/eli/cc/1974/2151_2151_2151/it#art_46"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Pareri",
        "citation": "Art. 47 CEDU",
        "content": "1.  La Corte, su richiesta del Comitato dei Ministri, può rilasciare pareri su questioni giuridiche concernenti l’interpretazione della Convenzione e dei suoi Protocolli.2.  Tali pareri non possono riguardare questioni relative al contenuto o alla portata dei diritti e delle libertà di cui al titolo I della Convenzione e dei suoi Protocolli, né altre questioni che la Corte o il Comitato dei Ministri potrebbero dover esaminare a seguito dell’introduzione di un ricorso previsto dalla Convenzione.3.  Le decisioni del Comitato dei Ministri di richiedere un parere della Corte sono prese a maggioranza dei voti dei rappresentanti aventi diritto a sedere nel Comitato.",
        "url": "https://www.fedlex.admin.ch/eli/cc/1974/2151_2151_2151/it#art_47"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Competenza consultiva della Corte",
        "citation": "Art. 48 CEDU",
        "content": "La Corte decide se la richiesta di parere presentata dal Comitato dei Ministri è di sua competenza, secondo quanto stabilito dall’articolo 47.",
        "url": "https://www.fedlex.admin.ch/eli/cc/1974/2151_2151_2151/it#art_48"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Motivazione dei pareri",
        "citation": "Art. 49 CEDU",
        "content": "1.  I pareri della Corte devono essere motivati.2.  Se il parere non esprime, nella sua totalità o in parte, l’opinione unanime dei giudici, ogni giudice ha il diritto di allegare la sua opinione separata.3.  I pareri della Corte vengono trasmessi al Comitato dei Ministri.",
        "url": "https://www.fedlex.admin.ch/eli/cc/1974/2151_2151_2151/it#art_49"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Spese di funzionamento della Corte",
        "citation": "Art. 50 CEDU",
        "content": "Le spese di funzionamento della Corte sono a carico del Consiglio d’Europa.",
        "url": "https://www.fedlex.admin.ch/eli/cc/1974/2151_2151_2151/it#art_50"
    },
    {
        "book": "EMRK",
        "title": "CEDU, Titolo II: Corte europea dei diritti dell’uomo, Privilegi e immunità dei giudici",
        "citation": "Art. 51 cpv. RS 0.192.030 CEDU",
        "content": "I giudici, durante l’esercizio delle loro funzioni, godono dei privilegi e delle immunità previsti dall’articolo 40 dello Statuto del Consiglio d’Europa e dagli accordi conclusi in virtù di detto articolo.",
        "url": "https://www.fedlex.admin.ch/eli/cc/1974/2151_2151_2151/it#art_51"
    },
    {
        "book": "EMRK",
        "title": "CEDU, Titolo III: Disposizioni diverse, Richieste del Segretario generale",
        "citation": "Art. 52 CEDU",
        "content": "Ogni Alta Parte Contraente, su domanda del Segretario Generale del Consiglio dell’Europa, fornirà le spiegazioni richieste sul modo in cui il proprio diritto interno assicura la effettiva applicazione di tutte le disposizioni della presente Convenzione.",
        "url": "https://www.fedlex.admin.ch/eli/cc/1974/2151_2151_2151/it#art_52"
    },
    {
        "book": "EMRK",
        "title": "CEDU, Titolo III: Disposizioni diverse, Salvaguardia dei diritti dell’uomo riconosciuti",
        "citation": "Art. 53 CEDU",
        "content": "Nessuna delle disposizioni della presente Convenzione può essere interpretata come recante pregiudizio o limitazione ai Diritti dell’uomo e alle libertà fondamentali che possano essere riconosciuti in base a leggi di qualunque Stato Contraente o ad altri Accordi internazionali di cui tale Stato sia parte.",
        "url": "https://www.fedlex.admin.ch/eli/cc/1974/2151_2151_2151/it#art_53"
    },
    {
        "book": "EMRK",
        "title": "CEDU, Titolo III: Disposizioni diverse, Poteri del Comitato dei Ministri",
        "citation": "Art. 54 cpv. RS 0.192.030 CEDU",
        "content": "Nessuna disposizione della presente Convenzione porta pregiudizio ai poteri conferiti al Comitato dei Ministri dallo Statuto del Consiglio d’Europa.",
        "url": "https://www.fedlex.admin.ch/eli/cc/1974/2151_2151_2151/it#art_54"
    },
    {
        "book": "EMRK",
        "title": "CEDU, Titolo III: Disposizioni diverse, Rinuncia ad altri mezzi di risoluzione delle controversie",
        "citation": "Art. 55 CEDU",
        "content": "Le Alte Parti Contraenti rinunziano reciprocamente, salvo compromesso speciale, a prevalersi dei trattati, convenzioni o dichiarazioni fra di loro esistenti, in vista di sottomettere, per via di ricorso, una controversia nata dall’interpretazione o dall’applicazione della presente Convenzione ad una procedura di regolamento diversa da quelle previste da detta Convenzione.",
        "url": "https://www.fedlex.admin.ch/eli/cc/1974/2151_2151_2151/it#art_55"
    },
    {
        "book": "EMRK",
        "title": "CEDU, Titolo III: Disposizioni diverse, Applicazione territoriale",
        "citation": "Art. 56 CEDU",
        "content": "1.  Ogni Stato, al momento della ratifica o in ogni altro momento successivo, può dichiarare, mediante notifica indirizzata al Segretario Generale del Consiglio d’Europa, che la presente Convenzione troverà applicazione salvo quanto previsto al paragrafo 4 del presente articolo in tutti i territori o in determinati territori di cui assicura le relazioni internazionali.2.  La Convenzione si applicherà al territorio o ai territori designati nella notifica a partire dal trentesimo giorno successivo alla data in cui il Segretario Generale del Consiglio d’Europa avrà ricevuto tale notifica.3.  In detti territori le disposizioni della presente Convenzione saranno applicate tenendo conto delle necessità locali.4.  Ogni Stato che ha fatto una dichiarazione conforme al primo paragrafo di questo articolo può, in ogni momento, dichiarare relativamente a uno o a più territori previsti in tale dichiarazione che accetta la competenza della Corte a conoscere dei ricorsi di persone fisiche, di organizzazioni non governative, o di gruppi di privati come previsto dall’articolo 34 della Convenzione.",
        "url": "https://www.fedlex.admin.ch/eli/cc/1974/2151_2151_2151/it#art_56"
    },
    {
        "book": "EMRK",
        "title": "CEDU, Titolo III: Disposizioni diverse, Riserve",
        "citation": "Art. 57 CEDU",
        "content": "1.  Ogni Stato, al momento della firma della presente Convenzione o del deposito del suo strumento di ratifica, può formulare una riserva riguardo ad una particolare disposizione della Convenzione, nella misura in cui una legge in quel momento in vigore sul suo territorio non sia conforme a tale disposizione. Le riserve di carattere generale non sono autorizzate in base al presente articolo.2.  Ogni riserva emessa in conformità al presente articolo comporta un breve esposto della legge in questione.",
        "url": "https://www.fedlex.admin.ch/eli/cc/1974/2151_2151_2151/it#art_57"
    },
    {
        "book": "EMRK",
        "title": "CEDU, Titolo III: Disposizioni diverse, Denuncia",
        "citation": "Art. 58 CEDU",
        "content": "1.  Un’Alta Parte Contraente non può denunciare la presente Convenzione che dopo un periodo di cinque anni a partire dalla data d’entrata in vigore della Convenzione nei suoi confronti e dando un preavviso di sei mesi mediante una notifica indirizzata al Segretario Generale del Consiglio d’Europa, che ne informa le Alte Parti Contraenti.2.  Tale denuncia non può avere l’effetto di svincolare l’Alta Parte Contraente interessata dalle obbligazioni contenute nella presente Convenzione in ciò che concerne qualunque fatto che, potendo costituire una violazione di queste obbligazioni, fosse stato compiuto da essa anteriormente alla data in cui la denuncia produce il suo effetto.3.  Con la medesima riserva cessa d’esser Parte della presente Convenzione ogni Parte Contraente che cessi d’essere membro del Consiglio d’Europa.4.  La Convenzione può essere denunciata in conformità alle disposizioni dei precedenti paragrafi relativamente a ogni territorio nel quale sia stata dichiarata applicabile in base all’articolo 56.",
        "url": "https://www.fedlex.admin.ch/eli/cc/1974/2151_2151_2151/it#art_58"
    },
    {
        "book": "EMRK",
        "title": "CEDU, Titolo III: Disposizioni diverse, Firma e ratifica",
        "citation": "Art. 59 CEDU",
        "content": "1.  La presente Convenzione è aperta alla firma dei Membri del Consiglio d’Europa. Essa sarà ratificata. Le ratifiche saranno depositate presso il Segretario Generale del Consiglio d’Europa.",
        "url": "https://www.fedlex.admin.ch/eli/cc/1974/2151_2151_2151/it#art_59"
    },
    {
        "book": "EMRK",
        "title": "CEDU, Titolo III: Disposizioni diverse, Firma e ratifica",
        "citation": "Art. 59 CEDU",
        "content": "2. L’Unione europea può aderire alla presente Convenzione.",
        "url": "https://www.fedlex.admin.ch/eli/cc/1974/2151_2151_2151/it#art_59"
    },
    {
        "book": "EMRK",
        "title": "CEDU, Titolo III: Disposizioni diverse, Firma e ratifica",
        "citation": "Art. 59 cpv. Originario n. 2. CEDU",
        "content": "3. La presente Convenzione entrerà in vigore dopo il deposito di dieci strumenti di ratifica.",
        "url": "https://www.fedlex.admin.ch/eli/cc/1974/2151_2151_2151/it#art_59"
    },
    {
        "book": "EMRK",
        "title": "CEDU, Titolo III: Disposizioni diverse, Firma e ratifica",
        "citation": "Art. 59 cpv. Originario n. 3. CEDU",
        "content": "4. Per ogni firmatario che la ratificherà successivamente, la Convenzione entrerà in vigore dal momento del deposito dello strumento di ratifica.",
        "url": "https://www.fedlex.admin.ch/eli/cc/1974/2151_2151_2151/it#art_59"
    },
    {
        "book": "EMRK",
        "title": "CEDU, Titolo III: Disposizioni diverse, Firma e ratifica",
        "citation": "Art. 59 cpv. Originario n. 4. CEDU",
        "content": "5. Il Segretario Generale del Consiglio d’Europa notificherà a tutti i membri del Consiglio d’Europa l’entrata in vigore della Convenzione, i nomi delle Alte Parti Contraenti che l’avranno ratificata, come anche il deposito di ogni altro strumento di ratifica che si sia avuto successivamente.",
        "url": "https://www.fedlex.admin.ch/eli/cc/1974/2151_2151_2151/it#art_59"
    }
]