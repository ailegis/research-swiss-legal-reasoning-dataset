[
    {
        "book": "WA",
        "title": "WA, Capitolo I: Oggetto – Definizione",
        "citation": "Art. 1 cpv. 1 WA",
        "content": "La presente Convenzione si applica ad ogni trasporto internazionale di persone, bagagli o merci, effettuato con aeromobile dietro rimunerazione. Essa si applica pure ai trasporti gratuiti effettuati con aeromobile da un’impresa di trasporti aerei.",
        "url": "https://www.fedlex.admin.ch/eli/cc/50/438_450_499/it#art_1"
    },
    {
        "book": "WA",
        "title": "WA, Capitolo I: Oggetto – Definizione",
        "citation": "Art. 1 cpv. 2 WA",
        "content": "È qualificato «trasporto internazionale» a’ sensi della presente Convenzione, ogni trasporto in cui, secondo le stipulazioni delle parti, il punto di partenza e il punto di destinazione, che abbia luogo o no interruzione di trasporto o trasbordo, sono situati sul territorio di due alte Parti contraenti o sul territorio d’una sola alta Parte contraente, se uno scalo è previsto sul territorio d’un altro Stato, anche se non sia un’alta Parte contraente. Il trasporto senza un tale scalo tra due punti del territorio d’una sola alta Parte contraente non è considerato come internazionale a’ sensi della presente Convenzione.",
        "url": "https://www.fedlex.admin.ch/eli/cc/50/438_450_499/it#art_1"
    },
    {
        "book": "WA",
        "title": "WA, Capitolo I: Oggetto – Definizione",
        "citation": "Art. 1 cpv. 3 WA",
        "content": "Il trasporto da eseguire per aria da diversi vettori successivi è considerato – nei riguardi dell’applicazione della presente Convenzione – come trasporto unico, quando le Parti l’hanno previsto come una sola operazione e sia stato concluso sotto forma d’un solo contratto o d’una serie di contratti; esso non perde il suo carattere internazionale qualora un solo contratto o una serie di contratti debbano essere eseguiti integralmente sul territorio d’un medesimo Stato.",
        "url": "https://www.fedlex.admin.ch/eli/cc/50/438_450_499/it#art_1"
    },
    {
        "book": "WA",
        "title": "WA, Capitolo I: Oggetto – Definizione",
        "citation": "Art. 2 cpv. 1 WA",
        "content": "La Convenzione si applica ai trasporti effettuati dallo Stato o dalle altre persone giuridiche di diritto pubblico, nelle condizioni previste all’art. 1.",
        "url": "https://www.fedlex.admin.ch/eli/cc/50/438_450_499/it#art_2"
    },
    {
        "book": "WA",
        "title": "WA, Capitolo I: Oggetto – Definizione",
        "citation": "Art. 2 cpv. 2 WA",
        "content": "Nel trasporto delle spedizioni postali, il trasportatore è responsabile unicamente nei confronti dell’Amministrazione postale competente conformemente alle norme applicabili nei rapporti tra trasportatori e le amministrazioni postali.",
        "url": "https://www.fedlex.admin.ch/eli/cc/50/438_450_499/it#art_2"
    },
    {
        "book": "WA",
        "title": "WA, Capitolo I: Oggetto – Definizione",
        "citation": "Art. 2 cpv. 3 WA",
        "content": "Le disposizioni della presente Convenzione, diverse da quelle del precedente comma 2, non si applicano al trasporto delle spedizioni postali.",
        "url": "https://www.fedlex.admin.ch/eli/cc/50/438_450_499/it#art_2"
    },
    {
        "book": "WA",
        "title": "WA, Capitolo II: Titolo di trasporto, Sezione I: Biglietto di passaggio",
        "citation": "Art. 3 cpv. 1 WA",
        "content": "Nel trasporto dei viaggiatori è rilasciato un biglietto di passaggio, contenente:\na. l’indicazione del punto di partenza e quello di destinazione;\nb. se il punto di partenza e quello di destinazione sono situati sul territori d’una medesima alta Parte contraente e siano previsti uno o parecchi scali sul territorio d’un altro Stato, l’indicazione di tali scali;\nc. un avviso indicante che il trasporto d’un viaggiatore per un viaggio con destinazione finale o scalo in un paese diverso da quello di partenza, può essere regolato dalla convenzione di Varsavia, la quale, in generale, limita la responsabilità del vettore nel caso di morte o di lesione corporale e di perdita o d’avaria nel bagaglio.",
        "url": "https://www.fedlex.admin.ch/eli/cc/50/438_450_499/it#art_3"
    },
    {
        "book": "WA",
        "title": "WA, Capitolo II: Titolo di trasporto, Sezione I: Biglietto di passaggio",
        "citation": "Art. 3 cpv. 2 WA",
        "content": "Il biglietto fa fede, fino a prova contraria, della conclusione e delle condizioni del contratto di trasporto. La mancanza, l’irregolarità o la perdita del biglietto non menoma né l’esistenza, né la validità del contratto di trasporto, il quale sarà nondimeno soggetto alle regola della presente Convenzione. Tuttavia, se il viaggiatore s’imbarca con il consenso del vettore, senza che sia stato rilasciato il biglietto di passaggio, o se il biglietto non contiene l’avviso prescritto nel capoverso 1, lettera c, del presente articolo, il vettore non avrà il diritto di prevalersi delle disposizioni dell’articolo 22.",
        "url": "https://www.fedlex.admin.ch/eli/cc/50/438_450_499/it#art_3"
    },
    {
        "book": "WA",
        "title": "WA, Capitolo II: Titolo di trasporto, Sezione II: Scontrino del bagaglio",
        "citation": "Art. 4 cpv. 1 WA",
        "content": "Nel trasporto dei bagagli registrati, è rilasciato uno scontrino di bagaglio, il quale, ove non sia combinato con un biglietto di passaggio conforme alle disposizioni dell’articolo 3, capoverso 1, oppure incluso in tale biglietto, deve contenere:\na. l’indicazione del punto di partenza e quello di destinazione;\nb. se il punto di partenza e quello di destinazione sono situati sul territorio d’una medesima alta Parte contraente e siano previsti uno o parecchi scali sul territorio d’un altro Stato, l’indicazione di tali scali;\nc. un avviso indicante che il trasporto d’un viaggiatore per un viaggio con destinazione finale o scalo in un paese diverso da quello di partenza, può essere regolato dalla convenzione di Varsavia, la quale, in generale, limita la responsabilità del vettore nel caso di perdita o d’avaria del bagaglio.",
        "url": "https://www.fedlex.admin.ch/eli/cc/50/438_450_499/it#art_4"
    },
    {
        "book": "WA",
        "title": "WA, Capitolo II: Titolo di trasporto, Sezione II: Scontrino del bagaglio",
        "citation": "Art. 4 cpv. 2 WA",
        "content": "Lo scontrino del bagaglio fa fede, fino a prova contraria, della registrazione di questo e delle condizioni del contratto di trasporto. La mancanza, l’irregolarità o la perdita dello scontrino non menoma né l’esistenza, né la validità del contratto di trasporto, il quale sarà nondimeno soggetto alle regole della presente Convenzione. Tuttavia, il vettore che accetta il bagaglio senza che sia stato rilasciato uno scontrino o questo non sia combinato con un biglietto di passaggio conforme alle disposizioni dell’articolo 3, capoverso 1, lettera c, non sia incluso in tale biglietto, oppure non contenga l’avviso prescritto nel capoverso 1, lettera c, del presente articolo, non avrà diritto di prevalersi delle disposizioni dell’articolo 22, capoverso 2.",
        "url": "https://www.fedlex.admin.ch/eli/cc/50/438_450_499/it#art_4"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 5 cpv. 1 WA",
        "content": "Per il trasporto di merci viene emessa una lettera di trasporto aereo.",
        "url": "https://www.fedlex.admin.ch/eli/cc/50/438_450_499/it#art_5"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 5 cpv. 2 WA",
        "content": "L’impiego di ogni altro mezzo che attesti le indicazioni relative al trasporto da eseguire può, con il consenso del mittente, sostituirsi all’emissione della lettera di trasporto aereo. Ove vengano utilizzati tali altri mezzi, il trasportatore rilascia al mittente a richiesta di quest’ultimo, una ricevuta della merce che permetta l’identificazione della spedizione e l’accesso alle indicazioni registrate da tali altri mezzi.",
        "url": "https://www.fedlex.admin.ch/eli/cc/50/438_450_499/it#art_5"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 5 cpv. 3 WA",
        "content": "L’impossibilità di utilizzare, nei punti di transito e di destinazione, altri mezzi che permettano di accertare le indicazioni relative al trasporto, di cui al precedente comma 2, non autorizza il trasportatore a rifiutare l’accettazione delle merci in vista del trasporto.",
        "url": "https://www.fedlex.admin.ch/eli/cc/50/438_450_499/it#art_5"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 6 cpv. 1 WA",
        "content": "La lettera di trasporto aereo viene redatta dal mittente in tre esemplari originali.",
        "url": "https://www.fedlex.admin.ch/eli/cc/50/438_450_499/it#art_6"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 6 cpv. 2 WA",
        "content": "Il primo esemplare porta la menzione «per il trasportatore» e viene firmato dal mittente. Il secondo esemplare porta le menzione «per il destinatario» e viene firmato dal mittente e dal trasportatore. Il terzo esemplare viene firmato dal trasportatore e rinviato da quest’ultimo al mittente dopo l’accettazione della merce.",
        "url": "https://www.fedlex.admin.ch/eli/cc/50/438_450_499/it#art_6"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 6 cpv. 3 WA",
        "content": "La firma del trasportatore e quella del mittente possono essere stampate o sostituite da un timbro.",
        "url": "https://www.fedlex.admin.ch/eli/cc/50/438_450_499/it#art_6"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 6 cpv. 4 WA",
        "content": "Se, a richiesta del mittente, il trasportatore redige la lettera di trasporto aereo, egli viene considerato, sino a prova contraria, come agente in nome del mittente.",
        "url": "https://www.fedlex.admin.ch/eli/cc/50/438_450_499/it#art_6"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 7 WA",
        "content": "Quando vi sono più colli:\na) il trasportatore di merci ha il diritto di chiedere al mittente la redazione di lettere di trasporto aereo distinte;\nb) il mittente ha il diritto di richiedere al trasportatore la consegna di ricevute distinte, quando vengano utilizzati gli altri mezzi di cui al comma 2 dell’articolo 5.",
        "url": "https://www.fedlex.admin.ch/eli/cc/50/438_450_499/it#art_7"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 8 WA",
        "content": "La lettera di trasporto aereo e la ricevuta della merce devono contenere:\na) l’indicazione dei punti di partenza e di destinazione;\nb) se i punti di partenza e di destinazione sono situati sul territorio di una stessa Alta Parte Contraente e ove siano previsti uno o più scali sul territorio di un altro Stato, l’indicazione di uno di tali scali;\nc) la menzione del peso della spedizione.",
        "url": "https://www.fedlex.admin.ch/eli/cc/50/438_450_499/it#art_8"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 9 WA",
        "content": "L’inosservanza delle disposizioni degli articoli 5, 6, 7 e 8 non pregiudica né l’esistenza, né la validità del contratto di trasporto, che sarà comunque soggetto alle norme della presente Convenzione, comprese quelle concernenti la limitazione della responsabilità.",
        "url": "https://www.fedlex.admin.ch/eli/cc/50/438_450_499/it#art_9"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 10 cpv. 1 WA",
        "content": "Il mittente è responsabile dell’esattezza delle indicazioni e delle dichiarazioni relative alla merce inserite da lui o in suo nome nella lettera di trasporto aereo, nonché di quelle fornite o rese da lui o in suo nome al trasportatore al fine di essereinserite nella ricevuta della merce o per l’inserzione nei dati registrati con gli altri mezzi di cui al comma 2 dell’articolo 5.",
        "url": "https://www.fedlex.admin.ch/eli/cc/50/438_450_499/it#art_10"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 10 cpv. 2 WA",
        "content": "Il mittente si assume la responsabilità di ogni danno subito dal trasportatore o da ogni altra persona nei confronti della quale sia impegnata la responsabilità del trasportatore, a motivo delle indicazioni e delle dichiarazioni irregolari, inesatte e incomplete fornite o rese da lui o in suo nome.",
        "url": "https://www.fedlex.admin.ch/eli/cc/50/438_450_499/it#art_10"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 10 cpv. 3 WA",
        "content": "Subordinatamente alle disposizioni dei commi 1 e 2 del presente articolo, il trasportatore si assume la responsabilità di ogni danno subito dal mittente o da ogni altra persona nei cui confronti sia impegnata la responsabilità del mittente, a motivo delle indicazioni e dichiarazioni irregolari, inesatte o incomplete inserite da lui o in suo nome nella ricevuta della merce o nei dati registrati con gli altri mezzi di cui al comma 2 dell’articolo 5.",
        "url": "https://www.fedlex.admin.ch/eli/cc/50/438_450_499/it#art_10"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 11 cpv. 1 WA",
        "content": "La lettera di trasporto aereo e la ricevuta della merce fanno fede, sino a prova contraria, della conclusione del contratto, della ricezione della merce e delle condizioni di trasporto che vi figurano.",
        "url": "https://www.fedlex.admin.ch/eli/cc/50/438_450_499/it#art_11"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 11 cpv. 2 WA",
        "content": "Le dichiarazioni contenute nella lettera di trasporto aereo e nella ricevuta della merce, relative al peso, alle dimensioni ed all’imballaggio della merce nonché al numero dei colli fanno fede sino a prova contraria; quelle relative alla quantità, al volume ed allo stato della merce costituiscono prova contro il trasportatore solo nella misura in cui la verifica sia stata da lui effettuata in presenza del mittente, e constatata sulla lettera di trasporto aereo, o in quanto si tratti di dichiarazioni relative allo stato apparente della merce.",
        "url": "https://www.fedlex.admin.ch/eli/cc/50/438_450_499/it#art_11"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 12 cpv. 1 WA",
        "content": "Il mittente ha il diritto, a condizione di adempiere a tutti gli obblighi risultanti dal contratto di trasporto, di disporre della merce, sia ritirandola all’aeroporto di partenza o di destinazione, sia facendola sostare in corso di rotta in caso di atterraggio, sia facendola consegnare nel luogo di destinazione o in corso di rotta ad una persona diversa dal destinatario inizialmente designato, sia chiedendone la restituzione all’aeroporto di partenza, purché l’esercizio di tale diritto non rechi pregiudizio né al trasportatore, né agli altri mittenti con l’obbligo di rimborsare le spese che ne risultino.",
        "url": "https://www.fedlex.admin.ch/eli/cc/50/438_450_499/it#art_12"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 12 cpv. 2 WA",
        "content": "Nel caso in cui l’esecuzione degli ordini del mittente non risulti possibile, il trasportatore deve avvertirne immediatamente quest’ultimo.",
        "url": "https://www.fedlex.admin.ch/eli/cc/50/438_450_499/it#art_12"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 12 cpv. 3 WA",
        "content": "Ove il trasportatore si conformi alle disposizioni del mittente, senza esigere la presentazione dell’esemplare della lettera di trasporto aereo o della ricevuta della merce consegnata a quest’ultimo, egli sarà responsabile, fatto salvo un suo ricorso contro il mittente, del danno che potrà essere causalo a motivo di ciò a colui che sia regolarmente in possesso della lettera di trasporto aereo o della ricevuta della merce.",
        "url": "https://www.fedlex.admin.ch/eli/cc/50/438_450_499/it#art_12"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 12 cpv. 4 WA",
        "content": "Il diritto del mittente cessa nel momento in cui inizia quello del destinatario, conformemente all’articolo 13. Tuttavia, se il destinatario rifiuta la merce, o se questi non può essere raggiunto, il mittente riacquista il proprio diritto di disporre della merce.",
        "url": "https://www.fedlex.admin.ch/eli/cc/50/438_450_499/it#art_12"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 13 cpv. 1 WA",
        "content": "Tranne il caso in cui il mittente abbia esercitato il diritto che gli deriva dall’articolo 12, il destinatario ha il diritto, dal momento dell’arrivo della merce nel punto di destinazione, di richiedere al trasportatore di consegnarli la merce dietro pagamento dell’ammontare dei crediti e previa esecuzione delle condizioni di trasporto.",
        "url": "https://www.fedlex.admin.ch/eli/cc/50/438_450_499/it#art_13"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 13 cpv. 2 WA",
        "content": "Salvo clausola contrattuale diversa, il trasportatore deve avvertire il destinatario al momento dell’arrivo della merce.",
        "url": "https://www.fedlex.admin.ch/eli/cc/50/438_450_499/it#art_13"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 13 cpv. 3 WA",
        "content": "Ove la perdita della merce venga riconosciuta dal trasportatore o se, allo spirare di un termine di sette giorni successivi al momento in cui avrebbe dovuto arrivare, la merce non è giunta, il destinatario è autorizzato a far valere nei confronti del trasportatore i diritti risultanti dal contratto di trasporto.",
        "url": "https://www.fedlex.admin.ch/eli/cc/50/438_450_499/it#art_13"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 14 WA",
        "content": "Il mittente e il destinatario possono far valere tutti i diritti che sono loro conferiti rispettivamente dagli articoli 12 e 13, ciascuno in proprio nome, sia che si tratti del proprio interesse o dell’interesse altrui, a condizione di adempiere agli obblighi imposti dal contratto di trasporto.",
        "url": "https://www.fedlex.admin.ch/eli/cc/50/438_450_499/it#art_14"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 15 cpv. 1 WA",
        "content": "Gli articoli 12, 13 e 14 non recano alcun pregiudizio né ai rapporti tra il mittente e il destinatario, né ai rapporti o del mittente o del destinatario nei confronti di terzi da cui provengano i diritti.",
        "url": "https://www.fedlex.admin.ch/eli/cc/50/438_450_499/it#art_15"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 15 cpv. 2 WA",
        "content": "Ogni clausola che deroghi dalle clausole contrattuali degli articoli 12, 13 e 14 deve essere inserita nella lettera di trasporto aereo o nella ricevuta della merce.",
        "url": "https://www.fedlex.admin.ch/eli/cc/50/438_450_499/it#art_15"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 16 cpv. 1 WA",
        "content": "Il mittente è tenuto a fornire le informazioni e i documenti che, prima della consegna della merce al destinatario, sono necessari all’adempimento delle formalità doganali, di dazio o di polizia. Il mittente è responsabile nei confronti del trasportatore, di tutti i danni che potrebbero derivare dall’assenza, dall’insufficienza o dall’irregolarità di tali informazioni o documenti tranne in caso di colpa del trasportatore o dei suoi incaricati.",
        "url": "https://www.fedlex.admin.ch/eli/cc/50/438_450_499/it#art_16"
    },
    {
        "book": "WA",
        "title": "WA, Capitolo II: Titolo di trasporto, Sezione III:, Documenti relativi alle merci",
        "citation": "Art. 16 cpv. 2 WA",
        "content": "Il trasportatore non è tenuto a controllare se tali informazioni e documenti siano esatti e sufficienti.",
        "url": "https://www.fedlex.admin.ch/eli/cc/50/438_450_499/it#art_16"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 17 WA",
        "content": "Il vettore è responsabile del danno verificatosi in caso di morte, di ferimento o di qualsiasi altra lesione corporale subita da un viaggiatore, quando l’infortunio che ha causato il danno sia successo a bordo dell’aeromobile o durante qualsiasi operazione di imbarco e di sbarco.",
        "url": "https://www.fedlex.admin.ch/eli/cc/50/438_450_499/it#art_17"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 18 cpv. 1 WA",
        "content": "Il trasportatore è responsabile del danno intervenuto in caso di distruzione, perdita o deterioramento di bagagli registrati quando l’evento che ha causato il danno si è verificato nel corso del trasporto aereo.",
        "url": "https://www.fedlex.admin.ch/eli/cc/50/438_450_499/it#art_18"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 18 cpv. 2 WA",
        "content": "Il trasportatore è responsabile del danno intervenuto in caso di distruzione, perdita e deterioramento della merce per il fatto stesso che l’evento che ha causato il danno si è prodotto nel corso del trasporto aereo.",
        "url": "https://www.fedlex.admin.ch/eli/cc/50/438_450_499/it#art_18"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 18 cpv. 3 WA",
        "content": "Tuttavia, il trasportatore non è responsabile se dimostra che la distruzione, la perdita o il deterioramento della merce deriva unicamente da uno o più dei fatti seguenti:\na) natura o vizio proprio della merce;\nb) imballaggio difettoso della merce effettuato da persona diversa dal trasportatore o suoi incaricati;\nc) un evento bellico o un conflitto armato;\nd) un atto dell’autorità pubblica compiuto in relazione all’entrata, uscita o transito della merce.",
        "url": "https://www.fedlex.admin.ch/eli/cc/50/438_450_499/it#art_18"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 18 cpv. 4 WA",
        "content": "Il trasporto aereo, ai sensi dei precedenti commi, comprende il periodo nel corso del quale i bagagli o le merci si trovano sotto la custodia del trasportatore, sia che ciò avvenga in un aeroporto o a bordo di un’aeromobile o in un luogo qualsiasi in caso di atterraggio fuori di un aerodromo.",
        "url": "https://www.fedlex.admin.ch/eli/cc/50/438_450_499/it#art_18"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 18 cpv. 5 WA",
        "content": "Il periodo del trasporto aereo non copre alcun trasporto terrestre, marittimo o fluviale effettuato al di fuori di un aerodromo. Tuttavia, quando un tale trasporto viene effettuato nell’esecuzione del contratto di trasporto aereo in vista del carico, della consegna o del trasbordo, qualsiasi danno viene presunto, salvo prova contraria, risultare da un evento intervenuto nel corso del trasporto aereo.",
        "url": "https://www.fedlex.admin.ch/eli/cc/50/438_450_499/it#art_18"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 19 WA",
        "content": "Il vettore è responsabile del danno risultante da un ritardo nel trasporto aereo di viaggiatori, bagagli o merci.",
        "url": "https://www.fedlex.admin.ch/eli/cc/50/438_450_499/it#art_19"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 20 WA",
        "content": "Nel trasporto di passeggeri o di bagagli ed in caso di danno risultante da un ritardo nel trasporto di merci, il trasportatore non è responsabile se dimostra che lui od i suoi incaricati hanno adottato tutte le misure necessario per evitare il danno o che era loro impossibile adottarle.",
        "url": "https://www.fedlex.admin.ch/eli/cc/50/438_450_499/it#art_20"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 21 cpv. 1 WA",
        "content": "Nel trasporto di passeggeri e di bagagli, nel caso in cui il trasportatore dimostri la responsabilità nel provocare il danno o nel contribuirvi della persona lesa, il tribunale potrà conformemente alle disposizioni della propria legislatura, scartare o attenuare la responsabilità del trasportatore.",
        "url": "https://www.fedlex.admin.ch/eli/cc/50/438_450_499/it#art_21"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 21 cpv. 2 WA",
        "content": "Nel trasporto di merci, il trasportatore viene esonerato, interamente o in parte, dalle proprie responsabilità, nella misura in cui dimostri la responsabilità nel provocare il danno o nel contribuirvi della persona che chiede il risarcimento o della persona che ne rappresenta i diritti.",
        "url": "https://www.fedlex.admin.ch/eli/cc/50/438_450_499/it#art_21"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 22 cpv. 1 WA",
        "content": "Nel trasporto di persone, la responsabilità del trasportatore nei confronti di ciascun passeggero è limitata alla somma di 16 600 Diritti speciali di Prelievo. Nel caso in cui, secondo la legge del tribunale investito, l’indennizzo possa essere fissato sotto forma di rendita, il capitale della rendita non può superare tale limite. Tuttavia, mediante una convenzione speciale con il trasportatore, il passeggero potrà fissare un limite di responsabilità più elevato.\n2  a) Nel trasporto di bagagli registrati ..., la responsabilità del trasportatore è limitata alla somma di 17 Diritti speciali di Prelievo per chilogrammo, a meno che non venga effettuata dal mittente al momento della rimessa dei colli al trasportatore una speciale dichiarazione di interesse alla consegna, con l’eventuale pagamento di una tassa supplementare. In tal caso, il trasportatore sarà tenuto a pagare fino alla concorrenza della somma dichiarata, a meno che non dimostri che essa è superiore all’interesse reale del mittente alla consegna.\nb) Nel trasporto di merci, la responsabilità del trasportatore è limitata alla somma di 17 Diritti speciali di Prelievo per chilogrammo, salvo dichiarazione speciale di interesse alla consegna, effettuata dal mittente al momento della consegna del collo al trasportatore e mediante il pagamento di un’eventuale tassa supplementare. In tal caso, il trasportatore sarà tenuto a pagare sino a concorrenza della somma dichiarata, a meno che egli non dimostri che questa è superiore all’interesse reale del mittente alla consegna.\nc) Nel caso di perdita, deterioramento o ritardo nella consegna di una parte dei bagagli registrati o delle merci, o di ogni oggetto in essi contenuto, ai fini della determinazione del limite di responsabilità del trasportatore, sarà preso in considerazione solamente il peso totale del o dei colli in questione. Tuttavia allorché la perdita, il deterioramento o il ritardo nella consegna di una parte dei bagagli o delle merci, o di un oggetto in essi contenuto, pregiudica il valore di altri colli coperti dalla medesima bolla (di bagagli) o dalla stessa lettera di trasporto aereo, ai fini della determinazione del limite di responsabilità dovrà essere preso in considerazione il peso totale dei colli in questione.",
        "url": "https://www.fedlex.admin.ch/eli/cc/50/438_450_499/it#art_22"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 22 cpv. 3 WA",
        "content": "In relazione agli oggetti di cui il passeggero mantiene la custodia, la responsabilità del trasportatore è limitata a 332 Diritti speciali di Prelievo per passeggero.",
        "url": "https://www.fedlex.admin.ch/eli/cc/50/438_450_499/it#art_22"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 22 cpv. 4 WA",
        "content": "I limiti fissati dal presente articolo non hanno l’effetto di privare il tribunale della facoltà di concedere il rimborso, conformemente alla propria legge, di un’ulteriore somma corrispondente a una parte o alla totalità delle spese e di altri oneri processuali sostenuti dall’attore. La disposizione precedente non si applica allorché l’ammontare dell’indennizzo concesso, escluse le spese e altri oneri processuali, non supera la somma che il trasportatore ha offerto per iscritto all’attore entro il termine di sei mesi a decorrere dalla data in cui si è verificato il fatto che ha provocato il danno o prima della presentazione dell’istanza se questa e posteriore a tale lasso di tempo.",
        "url": "https://www.fedlex.admin.ch/eli/cc/50/438_450_499/it#art_22"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 22 cpv. 5 WA",
        "content": "Le somme indicate in Diritti speciali di Prelievo nel presente articolo sono valutate in riferimento al Diritto speciale di Prelievo così come esso è definito dal Fondo monetario internazionale. La conversione di tali somme in monete nazionali si effettuerà, nel caso di istanza giudiziaria, secondo il valore calcolato in Diritti speciali di Prelievo di tali monete alla data della sentenza. Il valore, in Diritti speciali di Prelievo, di una moneta nazionale di un’Alta Parte Contraente che sia membro del Fondo monetario internazionale, è calcolato in base al metodo di valutazione adottato dal Fondo monetario internazionale alla data della sentenza per le proprie operazioni e transazioni. Il valore, in Diritti speciali di Prelievo, di una moneta nazionale di un’Alta Parte Contraente che non sia membro del Fondo monetario internazionale, viene calcolato sulla base delle indicazioni fornite da tale Alta Parte Contraente.Tuttavia gli Stati che non siano membri del Fondo monetario internazionale e la cui legislazione non consente di applicare le disposizioni dei commi 1, 2 a) e 3 dell’articolo 22, possono, al momento della ratifica o dell’adozione, o in qualsiasi altro momento successivo, dichiarare che il limite di responsabilità del trasportatore è fissato, nei procedimenti giudiziari sul proprio territorio, nella somma di 250 000 unità monetarie per passeggero per quanto riguarda il comma 1 dell’articolo 22; di 250 unità monetarie per chilogrammo in relazione al comma 2 a) dell’articolo 22; di 5000 unità monetarie per passeggero per quanto riguarda il comma 3 dell’articolo 22. Tale unità monetaria corrisponde a sessantacinque milligrammi e mezzo di oro al titolo di novecento millesimi di fino. Tali somme possono essere convertite in cifra tonda nella moneta nazionale in questione. La conversione di tale somma in moneta nazionale sarà effettuata alla legislazione dello Stato in questione.",
        "url": "https://www.fedlex.admin.ch/eli/cc/50/438_450_499/it#art_22"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 22 cpv. 6 WA",
        "content": "Le somme indicate in Diritti speciali di Prelievo nel presente articolo sono considerate come riferentesi al Diritto speciale di Prelievo quale definito dal Fondo monetario internazionale. La conversione di tali somme in monete nazionali si effettuerà in caso di istanza giudiziaria secondo il valore di tali monete in Diritti speciali di Prelievo alla data della sentenza. Il valore, in Diritti speciali di Prelievo, di una moneta nazionale di una Alta Parte Contraente che sia membro del Fondo monetario internazionale, viene calcolato secondo il metodo di valutazione applicato dal Fondo monetario internazionale alla data della sentenza per le sue proprie operazioni e transazioni. Il valore, in Diritti speciali di Prelievo di una moneta nazionale di un’Alta Parte Contraente che non sia membro del Fondo monetario internazionale viene calcolato secondo le modalità indicate da tale Alta Parte Contraente.Tuttavia, gli Stati che sono membri del Fondo monetario internazionale e la cui legislazione non permette di applicare le disposizioni del comma 2 b) dell’articolo 22, possono al momento della ratifica o dell’adesione o in ogni momento successivo, dichiarare che il limite di responsabilità del trasportatore è fissato, nei procedimenti giudiziari sul loro territorio, nella somma di duecentocinquanta unità monetarie per chilogrammo, detta unità monetaria corrispondendo a sessantacinque milligrammi e mezzo di oro al titolo di novecento millesimi di fino. Tale somma può essere convertita nella moneta nazionale di cui trattasi in cifre tonde. La conversione di tale somma in moneta nazionale si effettuerà conformemente alla legislazione dello Stato in causa.",
        "url": "https://www.fedlex.admin.ch/eli/cc/50/438_450_499/it#art_22"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 23 cpv. 1 WA",
        "content": "Ogni clausola tendente a esonerare il vettore dalla sua responsabilità od a stabilire un limite inferiore a quello fissato nella presente Convenzione, è nulla e di nessun effetto; la nullità di questa clausola non ha però per conseguenza la nullità del contratto, il quale resta soggetto alle disposizioni della presente Convenzione.",
        "url": "https://www.fedlex.admin.ch/eli/cc/50/438_450_499/it#art_23"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 23 cpv. 2 WA",
        "content": "Il capoverso 1 non si applica alle disposizioni concernenti la perdita o il danno derivante dalla natura o da un vizio della merce trasportata.",
        "url": "https://www.fedlex.admin.ch/eli/cc/50/438_450_499/it#art_23"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 24 cpv. 1 WA",
        "content": "Nel trasporto di passeggeri e di bagaglio, ogni azione relativa all’accertamento della responsabilità, a qualsiasi titolo, non può essere esercitata che alle condizioni e nei limiti previsti dalla presente Convenzione, senza pregiudizio della determinazione delle persone che hanno il diritto di agire nonché dei loro diritti rispettivi.",
        "url": "https://www.fedlex.admin.ch/eli/cc/50/438_450_499/it#art_24"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 24 cpv. 2 WA",
        "content": "Nel trasporto di merci, ogni azione destinata al risarcimento dei danni introdotta, a qualsiasi titolo, sia in virtù della presente Convenzione, a motivo di un contratto o di un atto illecito o per qualsiasi altra causa, non può essere esercitata che alle condizioni e nei limiti di responsabilità previsti dalla presente Convenzione senza pregiudizio della determinazione delle persone che hanno il diritto di agire nonché dei loro rispettivi diritti. Tali limiti di responsabilità costituiscono un massimo e sono invalicabili quali che siano le circostanze che sono all’origine della responsabilità.",
        "url": "https://www.fedlex.admin.ch/eli/cc/50/438_450_499/it#art_24"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 25 WA",
        "content": "Nel trasporto di passeggeri e di bagagli, i limiti di responsabilità previsti dall’articolo 22 non si applicano se è provato che il danno risulta da un atto od un’omissione del trasportatore o dei suoi incaricati compiuti, sia con l’intenzione di provocare un danno, sia in modo temerario e con la consapevolezza che ne risulterà probabilmente un danno, purché, nel caso di un atto o di una emissione degli incaricati, la prova sia ugualmente fornita che questi ultimi hanno agito nell’esercizio delle loro funzioni.",
        "url": "https://www.fedlex.admin.ch/eli/cc/50/438_450_499/it#art_25"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 25 A cpv. 1 WA",
        "content": "Il preposto contro cui è promossa l’azione per un danno di cui alla presente Convenzione, può valersi dei limiti di responsabilità concessi al vettore in virtù dell’articolo 22, qualora provi d’avere agito nell’esercizio del suo ufficio.",
        "url": "https://www.fedlex.admin.ch/eli/cc/50/438_450_499/it#art_25_A"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 25 A cpv. 2 WA",
        "content": "In questo caso, l’ammontare del risarcimento che può essere ottenuto dal vettore o dal suo preposto, non deve superare i detti limiti.",
        "url": "https://www.fedlex.admin.ch/eli/cc/50/438_450_499/it#art_25_A"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 25 A cpv. 3 WA",
        "content": "Nel trasporto di passeggeri e di bagagli, le disposizioni dei commi 1 e 2 del presente articolo non si applicano se è provato che il danno risulta da un atto o da un’omissione dell’incaricato, compiuto, sia con l’intenzione di provocare un danno, sia temerariamente e con la consapevolezza che probabilmente ne conseguirà un danno.",
        "url": "https://www.fedlex.admin.ch/eli/cc/50/438_450_499/it#art_25_A"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 26 cpv. 1 WA",
        "content": "Il ricevimento dei bagagli e delle merci senza protesta da parte del destinatario costituirà presunzione, salvo prova contraria, che le merci furono consegnate in buono stato e conformemente al titolo di trasporto.",
        "url": "https://www.fedlex.admin.ch/eli/cc/50/438_450_499/it#art_26"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 26 cpv. 2 WA",
        "content": "In caso d’avaria, il destinatario deve inviare al vettore una protesta immediata, scoperta che abbia l’avaria, e, al più tardi, entro il termine di sette giorni per i bagagli e di quattordici giorni per le merci, a contare dal loro ricevimento. In caso di ritardo, la protesta dovrà essere fatta al più tardi entro ventun giorni a contare da quello in cui il bagaglio o la merce saranno stati posti a sua disposizione.",
        "url": "https://www.fedlex.admin.ch/eli/cc/50/438_450_499/it#art_26"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 26 cpv. 3 WA",
        "content": "Qualsiasi protesta dev’essere fatta con riserva scritta sul titolo di trasporto, o con altro scritto spedito entro il termine previsto per questa protesta.",
        "url": "https://www.fedlex.admin.ch/eli/cc/50/438_450_499/it#art_26"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 26 cpv. 4 WA",
        "content": "In mancanza di protesta entro i termini previsti, tutte le azioni contro il vettore sono irricevibili, salvo in caso di frode da parte di quest’ultimo.",
        "url": "https://www.fedlex.admin.ch/eli/cc/50/438_450_499/it#art_26"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 27 WA",
        "content": "In caso di morte del debitore l’azione per responsabilità, entro i limiti previsti dalla presente Convenzione, si esercita contro i suoi aventi diritto.",
        "url": "https://www.fedlex.admin.ch/eli/cc/50/438_450_499/it#art_27"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 28 cpv. 1 WA",
        "content": "L’azione per responsabilità dovrà essere promossa a scelta del richiedente, nel territorio d’una delle alte Parti contraenti, sia davanti il tribunale del domicilio del vettore, della sede principale del suo servizio o del luogo in cui egli possiede uno stabilimento per cura del quale il contratto è stato concluso, sia davanti il tribunale del luogo di destinazione.",
        "url": "https://www.fedlex.admin.ch/eli/cc/50/438_450_499/it#art_28"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 28 cpv. 2 WA",
        "content": "La procedura sarà regolata dalla legge del tribunale adito.",
        "url": "https://www.fedlex.admin.ch/eli/cc/50/438_450_499/it#art_28"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 29 cpv. 1 WA",
        "content": "L’azione per responsabilità dev’essere promossa, sotto pena di decadenza, entro il termine di due anni a contare dall’arrivo a destinazione o dal giorno in cui l’aeromobile avrebbe dovuto arrivare o da quello in cui il trasporto fu interrotto.",
        "url": "https://www.fedlex.admin.ch/eli/cc/50/438_450_499/it#art_29"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 29 cpv. 2 WA",
        "content": "Il modo di calcolare il termine è determinato dalla legge del tribunale chiamato a giudicare.",
        "url": "https://www.fedlex.admin.ch/eli/cc/50/438_450_499/it#art_29"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 30 cpv. 1 WA",
        "content": "Nei casi di trasporto retti dalla definizione dell’art. 1, cpv. 3, da eseguire da diversi vettori successivi, ogni vettore accettante dei viaggiatori, dei bagagli o delle merci, è soggetto alle regola stabilite da questa Convenzione ed è considerato come una delle parti contraenti del contratto di trasporto, in quanto questo contratto si riferisca alla parte del trasporto effettuata sotto il suo controllo.",
        "url": "https://www.fedlex.admin.ch/eli/cc/50/438_450_499/it#art_30"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 30 cpv. 2 WA",
        "content": "Nel caso d’un tale trasporto, il viaggiatore od i suoi aventi diritto non potranno ricorrere se non contro il vettore che ha effettuato il trasporto nel corso del quale l’infortunio o il ritardo si è verificato eccettuato il caso in cui, per espressa stipulazione, il primo vettore avrà assicurato la responsabilità per tutto il viaggio.",
        "url": "https://www.fedlex.admin.ch/eli/cc/50/438_450_499/it#art_30"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 30 cpv. 3 WA",
        "content": "Se trattasi di bagagli o di merci, il mittente si rivolgerà al primo vettore ed il destinatario che ha il diritto alla consegna si rivolgerà all’ultimo vettore; l’uno e l’altro potranno, inoltre, agire contro il vettore che ha effettuato il trasporto durante il quale si ebbe la distruzione, la perdita, l’avaria o il ritardo. Questi vettori saranno responsabili solidalmente verso lo speditore ed il destinatario.",
        "url": "https://www.fedlex.admin.ch/eli/cc/50/438_450_499/it#art_30"
    },
    {
        "book": "WA",
        "title": "WA, Capitolo III: Responsabilità del vettore",
        "citation": "Art. 30 A WA",
        "content": "La presente Convenzione non pregiudica in alcun modo la questione di sapere se la persona ritenuta responsabile in virtù delle disposizioni della suddetta Convenzione abbia o non abbia un ricorso in atto contro qualsiasi altra persona.",
        "url": "https://www.fedlex.admin.ch/eli/cc/50/438_450_499/it#art_30_A"
    },
    {
        "book": "WA",
        "title": "WA, Capitolo IV: Disposizioni relative ai trasporti combinati",
        "citation": "Art. 31 cpv. 1 WA",
        "content": "Nel caso di trasporti combinati, effettuati in parte per aria ed in parte con qualsiasi altro mezzo di trasporto, le stipulazioni della presente Convenzione non si applicano se non al trasporto aereo, e ciò solo se esso risponde alle condizioni dell’art. 1.",
        "url": "https://www.fedlex.admin.ch/eli/cc/50/438_450_499/it#art_31"
    },
    {
        "book": "WA",
        "title": "WA, Capitolo IV: Disposizioni relative ai trasporti combinati",
        "citation": "Art. 31 cpv. 2 WA",
        "content": "Nella presente Convenzione nulla impedisce alle parti, nel caso di trasporti combinati, di inserire nel titolo di trasporto aereo delle condizioni relative ad altri mezzi di trasporto, purché le stipulazioni della presente Convenzione siano rispettate per quanto concerne il trasporto per aria.",
        "url": "https://www.fedlex.admin.ch/eli/cc/50/438_450_499/it#art_31"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 32 WA",
        "content": "Sono nulle tutte le clausole del contratto di trasporto e tutte le convenzioni particolari anteriori al danno colle quali le parti derogherebbero alle regole della presente Convenzione sia determinando la legge applicabile, sia modificando le norme di competenza. Tuttavia, nel trasporto delle merci, le clausole d’arbitrato sono ammesse, entro i limiti della presente Convenzione, quando l’arbitrato deve effettuarsi nei luoghi di competenza dei tribunali previsti all’articolo 28 capoverso 1.",
        "url": "https://www.fedlex.admin.ch/eli/cc/50/438_450_499/it#art_32"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 33 WA",
        "content": "Subordinatamente alle disposizioni del comma 3 dell’articolo 5, nulla nella presente Convenzione vieta al trasportatore di rifiutare la conclusione di un contratto di trasporto o di formulare dei regolamenti che non siano in contraddizione con le disposizioni della presente Convenzione.",
        "url": "https://www.fedlex.admin.ch/eli/cc/50/438_450_499/it#art_33"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 34 WA",
        "content": "Le disposizioni degli articoli 3, 4, 5, 6, 7 e 8 relativi ai titoli di trasporto non sono applicabili al trasporto effettuato in circostanze straordinarie al di fuori di ogni normale operazione di utilizzazione di spazio aereo.",
        "url": "https://www.fedlex.admin.ch/eli/cc/50/438_450_499/it#art_34"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 35 WA",
        "content": "Quando nella Convenzione si parla di giorni, trattasi di giorni correnti e non di giorni feriali.",
        "url": "https://www.fedlex.admin.ch/eli/cc/50/438_450_499/it#art_35"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 36 WA",
        "content": "La presente Convenzione è redatta in francese, in un solo esemplare che resterà deposto negli archivi del Ministero degli affari esteri di Polonia; una copia certificata conforme sarà trasmessa al Governo di ciascuna alta Parte contraente per cura del Governo polacco.",
        "url": "https://www.fedlex.admin.ch/eli/cc/50/438_450_499/it#art_36"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 37 cpv. 1 WA",
        "content": "La presente Convenzione sarà ratificata. Gli istrumenti di ratifica saranno deposti negli archivi del Ministero degli affari esteri di Polonia, il quale ne notificherà il deposito al Governo di ciascuna alta Parte contraente.",
        "url": "https://www.fedlex.admin.ch/eli/cc/50/438_450_499/it#art_37"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 37 cpv. 2 WA",
        "content": "Quando la presente Convenzione sarà stata ratificata da cinque alte Parti contraenti, essa entrerà in vigore fra di loro il novantesimo giorno dopo il deposito della quinta ratifica. In seguito essa entrerà in vigore tra le alte Parti contraenti che l’avranno ratificata e l’alta Parte contraente che depositerà il suo istrumento di ratifica, il novantesimo giorno dopo il deposito.",
        "url": "https://www.fedlex.admin.ch/eli/cc/50/438_450_499/it#art_37"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 37 cpv. 3 WA",
        "content": "Spetterà al Governo della Repubblica di Polonia di notificare al Governo di ciascuna alta Parte contraente la data dell’entrata in vigore della presente Convenzione e quella del deposito di ogni ratifica.",
        "url": "https://www.fedlex.admin.ch/eli/cc/50/438_450_499/it#art_37"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 38 cpv. 1 WA",
        "content": "Dopo la sua entrata in vigore, la presente Convenzione resterà aperta all’adesione di tutti gli Stati.",
        "url": "https://www.fedlex.admin.ch/eli/cc/50/438_450_499/it#art_38"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 38 cpv. 2 WA",
        "content": "L’adesione sarà effettuata mediante notifica inviata al Governo della Repubblica di Polonia, il quale la comunicherà al Governo di ciascuna alta Parte contraente.",
        "url": "https://www.fedlex.admin.ch/eli/cc/50/438_450_499/it#art_38"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 38 cpv. 3 WA",
        "content": "L’adesione produrrà i suoi effetti a contare dal novantesimo giorno dopo la notifica fatta al Governo della Repubblica di Polonia.",
        "url": "https://www.fedlex.admin.ch/eli/cc/50/438_450_499/it#art_38"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 39 cpv. 1 WA",
        "content": "Ogni alta Parte contraente potrà denunciare la presente Convenzione mediante notifica al Governo della Repubblica di Polonia, il quale ne avviserà immediatamente il Governo di ciascuna alta Parte contraente.",
        "url": "https://www.fedlex.admin.ch/eli/cc/50/438_450_499/it#art_39"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 39 cpv. 2 WA",
        "content": "La denuncia produrrà i suoi effetti sei mesi dopo la notifica della denuncia e solamente nei riguardi della Parte che l’ha presentata.",
        "url": "https://www.fedlex.admin.ch/eli/cc/50/438_450_499/it#art_39"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 40 cpv. 1 WA",
        "content": "Le alte Parti contraenti potranno dichiarare, al momento della firma, del deposito delle ratifiche o della loro adesione, che l’accettazione da parte loro della presente Convenzione non impegna sia tutti sia talune delle loro colonie, protettorati, territori, sotto mandato o qualsiasi altro territorio soggetto alla loro sovranità o alla loro autorità, o a qualsiasi altro territorio sotto il loro protettorato.",
        "url": "https://www.fedlex.admin.ch/eli/cc/50/438_450_499/it#art_40"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 40 cpv. 2 WA",
        "content": "Di conseguenza, esse potranno in seguito aderire separatamente in nome di tutti o di parte delle loro colonie, protettorati, territori sotto mandato o di qualsiasi altro territorio sotto il loro protettorato, esclusi colla loro dichiarazione originale.",
        "url": "https://www.fedlex.admin.ch/eli/cc/50/438_450_499/it#art_40"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 40 cpv. 3 WA",
        "content": "Esse potranno pure, conformandosi alle sue disposizioni, denunciare la presente Convenzione separatamente per tutti o per parte delle loro colonie, protettorati, territori sotto mandato, per qualsiasi altro territorio soggetto alla loro sovranità o alla loro autorità o per qualsiasi altro territorio sotto il loro protettorato.",
        "url": "https://www.fedlex.admin.ch/eli/cc/50/438_450_499/it#art_40"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 40 A cpv. 1 WA",
        "content": "La locuzione alta Parte contraente, negli articoli 37, capoverso 2, e 40, capoverso 1, significa Stato. In tutti gli altri casi, la locuzione alta Parte contraente significa uno Stato la cui ratificazione o l’adesione alla convenzione abbia avuto effetto e la cui disdetta non sia ancora attuata.",
        "url": "https://www.fedlex.admin.ch/eli/cc/50/438_450_499/it#art_40_A"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 40 A cpv. 2 WA",
        "content": "Secondo la presente convenzione, la parola territorio significa tanto il territorio metropolitano di uno Stato, come ogni territorio che esso rappresenti nelle relazioni estere.",
        "url": "https://www.fedlex.admin.ch/eli/cc/50/438_450_499/it#art_40_A"
    },
    {
        "book": "WA",
        "title": "WA, Capitolo V: Disposizioni generali e finali",
        "citation": "Art. 41 WA",
        "content": "Due anni dopo la messa in vigore della presente Convenzione al più presto, ogni alta Parte contraente avrà la facoltà di provocare la riunione d’una nuova conferenza internazionale nell’intento di ricercare quei miglioramenti che potrebbero essere apportati alla presente Convenzione. Essa si rivolgerà a questo scopo al Governo della Repubblica Francese, il quale prenderà le necessarie misure per preparare questa conferenza.La presente Convenzione, fatta a Varsavia il 12 ottobre 1929, resterà deposta per la firma fino al 31 gennaio 1930.",
        "url": "https://www.fedlex.admin.ch/eli/cc/50/438_450_499/it#art_41"
    }
]